惠景间侯者年表太史公读列封至便侯曰：有以也夫长沙王者着令甲称其忠焉昔高祖定天下功臣非同姓疆土而王者八国至孝惠帝时唯独长沙全禅五世以无嗣绝竟无过为籓守职信矣故其泽流枝庶毋功而侯者数人及孝惠讫孝景间五十载追修高祖时遗功臣及从代来吴楚之劳诸侯子若肺腑外国归义封者九十有余咸表始终当世仁义成功之著者也表略惠景之际天下已平诸吕构祸吴楚连兵条侯出讨壮武奉迎薄窦恩泽张赵忠贞本枝分荫肺腑归诚新市死事建陵勋荣咸开青社俱受丹旌旋窥甲令吴便有声